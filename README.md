# matematik
0 faktöriyelin 1’e eşit olmasının ilk nedeni tam olarak bizi tatmin edici bir açıklama olmasa da tanım gereğidir. Bu matematiksel olarak doğru bir açıklamadır. Faktöriyel tanımının, değeri orijinal sayıya eşit veya daha az olan tüm pozitif tamsayıların çarpımı olduğu unutulmamalıdır. Sıfır, ondan daha küçük bir pozitif tamsayıya sahip değildir. Faktöriyel kavramı permütasyon ve kombinasyon konularının temelini oluşturmaktadır. n! diye tanımladığımız şey aslında n tane farklı nesneyi kendi içinde nasıl sıralayabileceğimizin sayısıdır. Yani 3 tane farklı gömleğinizi bir rafa sıraya dizmek isterseniz bunu 3!=6 kadar şekilde yapabilirsiniz. Peki gömlek sayınız iki olursa. Elbette o zaman cevabınız 2!=2 olacaktır. Bir tanecik gömleğiniz varsa da o zaman üzgünüz sadece bulunduğu biçimde kalacaktır 🙂 Yani 1!=1 olacaktır. Eğer hiç gömleğiniz yoksa işin içine biraz felsefe karışıyor. “Hiç gömleğim yok, bunu kaç farklı biçimde sıralayabilirim?” Cevabınız elbette sıralayamam olacaktır ama unutmayın bu cevap matematikte boş kümeye karşılık gelmektedir. Ve bununda sayısal bir karşılığı vardır.
